---
title: Personal development
hero: /media/personal_development_hero.jpg
text: "## Personal development\n\n### Les 1\n\n##### 1. Elevator pitch: welke ID’er ben jij?\n\nIk ben een front-end developer met een achtergrond in Communicatie & Multimedia Design. Ik combineer techniek en design om toegankelijk, intuïtieve en gebruiksvriendelijke webapplicaties te bouwen. Ik haal energie uit het creëren van interfaces die niet alleen mooi zijn, maar voor iedereen werken.\n\n#### 2. Oriëntatie op de markt\n\n\nBedrijven bezocht\n\n* Politie\n* Defensie\n* Info Support\n* Quintor\n* New Story\n* Chipsoft\n\n![](</media/Screenshot 2025-12-27 at 15.28.14.png>)\n\nVoor de beurs had ik al twee organisaties in gedachten waar ik interesse in had: Defensie en Politie. Ik wilde graag weten welke IT-posities zij aanbieden en welke mogelijkheden er zijn voor juniors en starters. Mijn doel tijdens de beurs was om hierover meer informatie te verzamelen. Daarnaast wilde ik ook bij andere IT-bedrijven kijken wat de mogelijkheden waren. De volgende bedrijven spraken mij positief aan:\n\n* Defensie: Bij Defensie wilde ik graag weten welke IT-functies er beschikbaar zijn, wat voor ervaring daarvoor nodig is en of ze ook traineeships aanbieden. Binnen Defensie zijn er namelijk veel verschillende IT-richtingen, zoals cybersecurity, netwerken en front-end/back-end development. Ze bieden ook IT-traineeships aan, maar deze starten pas in september, wat voor mij minder interessant is omdat ik na mijn minor direct wil gaan werken. Het gesprek met de vertegenwoordigers van Defensie duurde vrij lang en ze konden mijn vragen goed beantwoorden. Uiteindelijk heb ik mijn e-mailadres achtergelaten, en ze adviseerden mij om een open sollicitatie te sturen zodat ze kunnen kijken welke functie het best bij mijn profiel past.\n* Quintor: Quintor vond ik erg interessant omdat zij een traineeship voor young professionals aanbieden. Dit programma is bedoeld voor net afgestudeerden en duurt 11 weken, waarin je intensief wordt getraind en begeleid. Traineeships spreken mij aan omdat mijn opleiding niet volledig technisch is, maar ik wel verder wil in de IT. Zo’n traject biedt de mogelijkheid om mij om te scholen en de ontbrekende technische ervaring op te doen. Tijdens de masterclass van het traineeship maak je kennis met verschillende IT-richtingen, zoals front-end en back-end development. Na de 11 weken kies je waarin je je verder wilt specialiseren. Het gesprek met Quintor was positief; ze gaven duidelijke informatie over het programma en adviseerden mij om zo snel mogelijk te solliciteren op de vacature.\n* New Story: New Story is een agency waar verschillende disciplines samenwerken aan projecten, zoals UX/UI design, front-end en back-end development. Dit sprak mij aan omdat ik tijdens mijn stage en bijbaan ook ervaring heb opgedaan bij een agency. Tijdens de beurs sprak ik met een DevOps-engineer van New Story. Hij vertelde over zijn werkzaamheden en welke mogelijkheden er zijn voor afgestudeerden en starters. Het voordeel van werken bij een agency vind ik dat je als junior veel ervaring opdoet met diverse projecten. Het enige nadeel van New Story is de locatie in Noordwijk, waardoor de reistijd voor mij erg lang zou zijn.\n* Info Support: Info Support had een uitgebreide stand op de beurs. Tijdens mijn gesprek met de recruiter vroeg ik naar het type personen dat zij zoeken. Uit zijn antwoord bleek dat het bedrijf voornamelijk op zoek is naar technisch sterke kandidaten, vooral back-end developers met een ICT-achtergrond. Daardoor merkte ik dat dit bedrijf minder goed aansluit bij mijn profiel en interesses.\n\n#### Masterclass Are you building stable software… in Minecraft?\n\n![](/media/maxresdefault.jpg)\n\nDe masterclass van Info Support ging over de schaalbaarheid van software en de problemen die daarbij kunnen optreden. Om dit onderwerp op een visuele en speelse manier te verkennen, gebruikte een medewerker van Info Support een hobbyproject in Minecraft. Met behulp van de programmeertaal Lua ontwikkelde hij een automatische miner met als doel diamanten te delven. Stap voor stap liet hij zien hoe hij het programma uitbreiden en welke uitdagingen hij onderweg tegenkwam. De problemen die daarbij in Minecraft ontstonden, bleken sterk overeen te komen met de vraagstukken waar programmeurs ook in het bedrijfsleven mee te maken krijgen. Dat was dan ook precies de kern van de presentatie.\n\n#### Conclusie\n\nDe beurs was voor mij een leerzame en leuke ervaring waarin ik veel connecties heb kunnen maken met zowel studenten als bedrijven. In de ochtend merkte ik dat de gesprekken met medewerkers van bedrijven vaak langer duurden en persoonlijker waren dan later op de dag. Door de drukte in de middag was het soms lastig om een goed moment te vinden om met iemand in gesprek te gaan, en moest je goed nadenken over welke vragen je wilde stellen.\n\nDe workshop die ik volgde vond ik interessant, maar het voelde meer als een presentatie dan een echte workshop. Er werd vooral verteld over de ervaringen van de spreker, waardoor het niet heel interactief was.\n\nWat ik het meest heb geleerd tijdens de beurs, is dat het beter is om niet in een groep met medestudenten langs bedrijven te gaan, maar juist één-op-één gesprekken te voeren met recruiters of medewerkers. Op die manier wordt het gesprek persoonlijker, duurt het langer en krijg je vaak meer relevante informatie. Dit merkte ik vooral in de ochtend, toen ik alleen langs de stands ging. In de middag liep ik meer samen met mijn groepsgenoten, waardoor de gesprekken korter en minder diepgaand waren.\n\nDaarnaast heb ik geleerd hoe belangrijk het is om je goed in te leven in een bedrijf en vooraf te bedenken welke vragen je wilt stellen.\n\nTot slot was de beurs een waardevolle en leerzame ervaring waarin ik veel nieuwe contacten heb opgedaan. Het heeft mij een duidelijker beeld gegeven van de verschillende carrièremogelijkheden na mijn minor en geholpen om beter te begrijpen welk type bedrijf bij mij past.\n\n### Les 2\n\n#### 1. Maak de Big Five persoonlijkheidstest\n\n![](</media/Screenshot 2025-12-27 at 15.32.45.png>)\n\nNa het maken van de Big Five persoonlijkheidstest kwam ik tot de resultaten zoals weergegeven in figuur 1. Over het algemeen herken ik mezelf goed in de uitslag. De vragen vond ik soms wat apart geformuleerd, maar uiteindelijk heb ik alles eerlijk ingevuld op basis van mijn persoonlijkheid.\n\n\n\n\nWat mij opviel, was mijn extraversiescore van 65%. Dit vond ik verrassend, omdat ik mezelf meestal niet zie als iemand die graag leiderschapsrollen op zich neemt. Toch herken ik me in de sociale en communicatieve kanten van extraversie: ik werk graag samen en voel me prettig in groepsverband. Op dit vlak zou ik me verder willen ontwikkelen door meer leiding te durven nemen tijdens projecten en vaker actief input te geven binnen een team.\n\n\n\n\nMijn openheidsscore was 14%, wat vrij laag is. Dat resultaat herken ik ook, omdat ik graag gestructureerd en planmatig werk. Ik houd van duidelijkheid en voorspelbaarheid, en probeer liever binnen bestaande kaders te werken dan te experimenteren met iets nieuws. Hoewel dit me helpt om georganiseerd te blijven, wil ik in de toekomst proberen om meer open te staan voor nieuwe ideeën en creatieve oplossingen. Dat kan me helpen om flexibeler te worden in mijn werk en beter om te gaan met veranderingen.\n\n\n\n\nKortom, ik herken mezelf goed in de testuitslag. Ik zie vooral kansen om mezelf te verbeteren op het gebied van leiderschap binnen extraversie en openheid voor nieuwe ervaringen, zodat ik zowel persoonlijk als professioneel kan groeien.\n\n#### 2. De Caluwe kleurentest\n\n\n![](/media/kleurentest.jpg)\nUit de kleurentest kwamen mijn top drie kleuren blauw, geel en rood.\LBlauw past goed bij mij, omdat ik graag gestructureerd werk en duidelijkheid belangrijk vind. Geel herken ik in hoe ik graag samenwerk en iedereen wil betrekken bij beslissingen. Rood zie ik terug in mijn aandacht voor sfeer en motivatie in een team.\n\n\n\n\nEen voorbeeld van een verandering was tijdens een project waar we opeens moesten samenwerken in plaats van individueel te werken. In het begin vond ik dat lastig, maar ik zorgde al snel voor een duidelijke planning (blauw) en hielp het team goed samen te werken (geel en rood).\n\nOp mijn eerste werkdag na het afstuderen verwacht ik dat ik vooral nieuwsgierig en een beetje zenuwachtig ben. Ik wil dan goed luisteren, vragen stellen en laten zien dat ik enthousiast ben.\n\n\n\n\nVijf tips voor mezelf:\n\n1. Blijf rustig en stel vragen.\n2. Luister goed naar collega’s.\n3. Wees sociaal en open.\n4. Schrijf belangrijke dingen op.\n5. Geniet van de ervaring.\L\n\n\n\n\nEen andere kleur is groen. Iemand met een groene kleur leert graag door te doen. Zo iemand zou ik meenemen in een verandering door samen te reflecteren en te kijken wat we van de situatie kunnen leren.\n\nDe test laat goed zien hoe ik met verandering omga: ik werk graag gestructureerd, maar vindt samenwerking en motivatie minstens zo belangrijk.\n\n\n3\\. Glazenbol opdracht\n\nWaarzegger\nVolgens de waarzegger zal mijn eerste werkdag gestructureerd verlopen. Ik kom op tijd, wil graag duidelijkheid over de planning en maak veel notities. Ik stel gerichte vragen om snel te begrijpen wat er van mij wordt verwacht en ik richt mijn werkplek overzichtelijk in. Ik ben in het begin wat afwachtend, maar wel professioneel en geïnteresseerd.\n\nObservant\nDe observant vult aan dat dit goed past bij hoe ik normaal start in nieuwe situaties. Ik bereid me van tevoren al voor door informatie door te nemen, stel pas vragen nadat ik zelf dingen heb uitgezocht en sluit de dag af met een kort overzicht van wat ik heb geleerd. Dit laat zien dat ik georganiseerd, leergierig en serieus mijn eerste werkdag aanpak.\n\n### Les 3\n\n#### 1. Oefening Circle of Influence\n\n![](</media/Screenshot 2025-12-27 at 15.36.18.png>)\n\n#### 2. Begin met einde voor ogen\n\nVandaag vieren we het afstuderen van een student die zijn traject heeft afgerond met een sterke 8. Tijdens zijn afstudeeropdracht liet hij zien een creatieve doorzetter te zijn: iemand die zelfstandig werkt, strak plant en steeds actief feedback ophaalt om zijn werk naar een hoger niveau te tillen.\n\nZijn professionele houding viel op in alles wat hij deed — van samenwerking met de opdrachtgever tot de kwaliteit van zijn documentatie en presentaties. Daarnaast bracht hij voortdurend een innovatieve blik mee, waardoor zijn oplossingen echt impact maakten.\n\nKortom: \"Een student die bewezen heeft klaar te zijn voor het werkveld en die met recht vandaag zijn diploma in ontvangst mag nemen.”\n\n#### 3. Belangrijkste zaken eerst\n\n#### &#xA;![](</media/Screenshot 2025-12-27 at 15.37.46.png>)\n\n#### 4. Begrijpen vs. begrepen worden\n\nIk luister eerst naar wat anderen zeggen voordat ik zelf reageer. Hierdoor merk ik dat ik vaak wil begrijpen wat iemand precies bedoelt, zodat ik beter kan inspelen op de situatie.\n\nSoms heb ik toch de neiging om snel mijn eigen punt duidelijk te maken, vooral wanneer ik ergens veel interesse in heb of er enthousiast over ben.\n\nMijn klasgenoot gaf als feedback dat ik inderdaad meestal rustig luister en vragen stel om iets beter te begrijpen. Volgens hem laat ik anderen goed uitspreken en check ik regelmatig of ik het goed heb begrepen.\n\nOm mijn communicatie verder te verbeteren kan ik:\n\n* vaker doorvragen\n* Meer vragen stellen\n* Meer initiatief nemen wanneer ik zelf een standpunt heb.\n* bewuster samenvatten wat ik heb gehoord, bijvoorbeeld met: “Dus wat jij zegt is…”\n\n#### 5. Creëer synergie\n\nIn mijn challenge groep Smart Kitchen 4.0 heb ik meerdere momenten ervaren waarin samenwerking echt tot synergie leidde. Iedereen had zijn eigen sterke punten, en ik merkte dat wanneer we die combineren, we veel sneller tot een goed resultaat kwamen dan wanneer iemand het alleen had gedaan.\n\nMijn sterkste punt ligt in het creatieve gedeelte zoals werken in Figma en front-end design, iets wat voortkomt uit mijn opleiding Communicatie & Multimedia Design. Andere groepsleden waren juist weer sterk in back-end development en programmeren.\n\nDoor deze kwaliteiten te bundelen, kunnen we snel een eerste prototype ontwikkelen dat zowel visueel aantrekkelijk als technisch solide was.\n\n#### 6. De zaag scherp houden\n\nIk vind het belangrijk om zowel aan mijn professionele ontwikkeling als aan mijn fysieke en mentale welzijn te werken. Dit zijn de dingen die ik doe om mezelf scherp te houden:\n\n* Regelmatig sporten – dit helpt me om mijn hoofd leeg te maken en stress te verminderen.\n* Nieuwe dingen blijven leren – bijvoorbeeld via tutorials en online cursussen om mijn vaardigheden continu te verbeteren.\n* Actief feedback opzoeken – door anderen mee te laten kijken, ontdek ik sneller verbeterpunten en blijf ik groeien.\n\n### Les 4\n\n#### 6. Intervisie\n\nTijdens de intervisie hebben we in groepsverband verschillende problemen en casussen besproken. Mijn eigen probleem ging over hoe je bedrijven het beste kunt benaderen en over mijn moeite met solliciteren, zoals het schrijven van motivatiebrieven, het sturen van LinkedIn-berichten en het gebruikmaken van persoonlijke connecties. Als feedback kreeg ik mee dat het helpt om elke dag één sollicitatie te versturen en actiever te kijken in mijn persoonlijke netwerk.\n\nDaarnaast hebben we ook andere problemen besproken, zoals een begeleider die weinig tijd heeft om een stageopdracht te begeleiden en het omgaan met geheimhoudingsplicht tijdens het afstuderen. Bij elk probleem gaf iedereen feedback en stelde vragen, waardoor we samen de situatie konden verkennen. Voor mij werd hierbij vooral duidelijk hoe belangrijk het is om goede afspraken te maken met zowel je begeleider als de opleiding. Denk daarbij aan het inplannen van vaste feedbackmomenten en het helder bespreken wat wel en niet in het verslag mag worden opgenomen.\n\nIk vond de intervisie zelf erg interessant, omdat je inzicht krijgt in de problemen waar andere studenten tegenaan lopen en je samen naar oplossingen kunt zoeken.\n\n\n"
_template: ProjectTemplate
---

